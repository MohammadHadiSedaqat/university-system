گزارش پروژه صدور کارنامه ​​*تاریخ: 15/11/1403*
 
کد مورد نظر را به طور کلی می‌توان به ۴ بخش مجزا تقسیم کرد. پس از اجرای برنامه، پنج گزینه نمایش داده می‌شود که به شرح زیر است:
# گزینه اول: اضافه کردن دانشجو
پس از انتخاب این گزینه، ابتدا آرایه‌ای از مشخصات اصلی دانشجو ساخته می‌شود که شامل:
 - نام دانشجو
 - شماره دانشجویی 
 - رشته تحصیلی 
 - معدل دانشجو 
سپس تابع به کاربر امکان انتخاب ورود نمرات تحصیلی دانشجو یا رفتن به منوی اصلی را می‌دهد:
بله: اگر کاربر گزینه ورود نمرات تحصیلی دانشجو را انتخاب کند، آرایه‌ای جدید برای ذخیره موقت نمرات، تعداد واحد و درس مورد نظر تشکیل می‌شود. سپس تابع “studentMarkReadline” فراخوانی می‌شود
 که در آن نمرات از کاربر دریافت شده و در آرایه “student_grades” ذخیره می‌شود. معدل دانشجو محاسبه شده و در آرایه “students” در کنار سایر اطلاعات ذخیره می‌شود. سپس تابع “sortStore” فراخوانی می‌شود
 که در آن دانشجوها بر حسب معدل به ترتیب نزولی مرتب شده و در فایل مورد نظر با توجه به رشته اعلام شده توسط کاربر ذخیره می‌شوند. سپس تابع “reportCardMaker” فراخوانی می‌شود که تمامی مشخصات،
اعم از مشخصات اصلی و نمرات، با توجه به رشته مورد نظر در فایلی به نام شماره دانشجویی دانشجو ذخیره می‌شود.
خیر: اگر کاربر این گزینه را انتخاب کند، در این صورت معدل به عنوان پیش‌فرض صفر ثبت می‌شود. سپس تابع “studentWithoutMarks” فراخوانی شده که مانند بخش اول، اطلاعات دانشجو را بدون نمرات
 در فایلی به نام شماره دانشجویی دانشجو ذخیره می‌کند.
 - در هر دو قسمت ذکر شده، فایلی با توجه به رشته مورد نظر تشکیل می‌شود که در آن شماره دانشجوها ذخیره می‌شود. این فایل‌ها در بخش‌های بعدی مورد نیاز خواهند بود. پس با ما همراه باشید! 😊
# گزینه دوم: لیست دانشجوها
این قسمت خود شامل ۶ بخش مجزا است که به کاربر امکان فیلتر کردن دانشجوها بر اساس رشته یا نمایش تمامی دانشجوها را می‌دهد. همچنین بخشی برای بازگشت به منوی اصلی وجود دارد. در هر قسمت:
 - فایل مورد نظر باز می‌شود
 - اطلاعات به صورت خط به خط دریافت می‌شود
 - اطلاعات سریعا چاپ می‌شود
 - این فرآیند تا زمانی که همه اطلاعات خوانده شوند ادامه می‌یابد
 
# گزینه سوم: صدور کارنامه
- ابتدا کاربر دانشجوها را بر حسب رشته فیلتر می‌کند و سپس متغیری از نوع فایل تحت عنوان “computerID” ایجاد می‌شود.
فایل “MAJOR_LIST” باز می‌شود. در ابتدا بررسی می‌شود که آیا این فایل وجود دارد یا نه. اگر وجود نداشت، پیامی مناسب نمایش داده شده و کاربر به منوی اصلی باز می‌گردد.
در غیر این صورت، بررسی می‌شود که آیا در فایل دانشجویی ذخیره شده است یا نه. اگر وجود نداشت، پیامی مناسب نمایش داده شده و کاربر به منوی اصلی باز می‌گردد. در صورتی که
فایل دانشجویی وجود داشت، شماره دانشجویی دانشجویان لیست شده و یک شماره دانشجویی از کاربر دریافت می‌شود.
سپس بررسی می‌شود که آیا فایلی تحت عنوان شماره دانشجویی وارد شده وجود دارد یا نه. اگر وجود داشت، کارنامه مورد نظر چاپ می‌شود.
# گزینه چهارم: خروج
خروج از برنامه.
